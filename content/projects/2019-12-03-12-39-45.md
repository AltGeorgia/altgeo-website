---
templateKey: project_item
language: ka
title: საინექციო ინსტრუმენტების გამცემი მექანიკური აპარატის (სიგმა) კვლევა
image: /media/uploads/screenshot-104-.png
startDate: 2018-04-02T10:26:00.000Z
current: true
endDate: 2021-03-31T20:00:00.000Z
description: >-
  საინექციო ინსტრუმენტების გამცემი მექანიკური ავტომატების (სიგმა) კვლევას
  ახორციელებს  დამოკიდებულების კვლევითი ცენტრი „ალტერნატივა ჯორჯია“ დაავადებათა
  კონტროლისა და საზოგადოებრივი ჯანმრთელობის ეროვნულ ცენტრთან და ზიანის
  შემცირების საქართველოს ქსელთან  პარტნიორობით.

  კვლევის მიზანია საქართველოში ზიანის შემცირების ერთ-ერთი ახალი სერვისის,
  საინექციო ინსტრუმენტების გამცემი მექანიკური ავტომატების (სიგმა) დანერგვა.
  სიგმას ინსტალაციის მიზანია, რომ სტერილური საინექციო ინსტრუმენტები
  ხელმისაწვდომი გახდეს ყველასთვის, ვინც სხვადასხვა მიზეზის გამო ვერ ახერხებს მათ
  მიღებას შნპ-ცენტრებიდან ან სხვა წყაროდან, ან არ აქვთ საინექციო ინსტრუმენტების
  მიღების მიზნით კონტაქტების დამყარების სურვილი. 

  პროექტის ფარგლებში საინექციო ინსტრუმენტების გამცემი მექანიკური ავტომატი
  (სიგმა) განთავსდება თბილისსა და რუსთავში შერჩეულ 10 ლოკაციაზე და ავტომატები
  იმუშავებს 24/7 უწყვეტ რეჟიმში. ნარკოტიკების მომხმარებელი პირებისთვის
  შესაძლებელი იქნება სტერილური საინექციო აღჭურვილობის, კონდომების, ნალოქსონის,
  ზედოზირების რისკის შემცირებისა და ჯანმრთელობასთან დაკავშირებული სხვა სახის
  საინფორმაციო ბროშურების, ასევე, სამკურნალო და საკონსულტაციო დაწესებულებების
  საკონტაქტო ინფორმაციის მიღება.

  პროექტი დაფინანსებულია 5% ინიციატივა საფრანგეთის და თანადაფინანსებულია
  გლობალური ფონდის მიერ.
---

