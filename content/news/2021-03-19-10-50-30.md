---
templateKey: news_post
language: ka
title: ევროპული ვებ-გამოკითხვა ნარკოტიკებზე 2021
date: 2021-03-18T09:33:00.000Z
description: >+
  ნარკოტიკებისა და წამალდამოკიდებულების მონიტორინგის ევროპული ცენტრი იწყებს 2021
  წლის ევროპულ ვებ-გამოკითხვას ნარკოტიკებზე, რათა შეაფასოს მოხმარების
  მახასიათებლები 30 ქვეყანაში. 


  მოიხმარ ნარკოტიკებს? რა სიხშირით? რა რაოდენობით? ეს ის კითხვებია, რასაც
  მოიცავს დღეს დაწყებული გამოკითხვა. გამოკითხვა გამიზნულია 18 წელს ზევით მყოფი
  ნარკოტიკული საშუალებების მომხმარებლებისთვის. კვლევა მიზნად ისახავს ევროპაში
  ნარკოტიკის მოხმარების პატერნების უკეთ გაგებას და მომავალი პოლიტიკის და
  ინტერვენციების ფორმირების ხელშეწყობას.
---
ნებაყოფლობითი, ანონიმური გამოკითხვა ტარდება 30 ქვეყანაში, 29 ენაზე და წელს საქართველო პირველად უერთდება. კვლევის პოპულარიზაცია ეროვნულ დონეზე მოხდება რეიტოქსის ადგილობრივი ცენტრების და მათი პარტნიორების მიერ, ასევე სოციალური მედიის საშუალებით. ამ წელს პირველად დასავლეთ ბალკანეთის და ევროპულ სამეზობლო ქვეყნებთან თანამშრომლობით ტარდება გამოკითხვა. 

გამოკითხვა, რომელიც 6 კვირა გაგრძელდება, სტრუქტურულად მოიცავს შემდეგ მოდულებს: სოციო-დემოგრაფიული მახასიათებლები, ნარკოტიკის მოხმარების პატერნები, მკურნალობაზე ხელმისაწვდომობა, ნარკოტიკზე წვდომა (ფასი და რაოდენობა) და COVID-19-ის გავლენა ნარკოტიკის მოხმარების პატერნებზე. გამოკითხვის შედეგები ხელს შეუწყობს ახალი ცოდნის დაგროვებას ევროპაში ნარკოტიკის მოხმარების პრაქტიკისა და მოხმარებული ნარკოტიკული საშუალებების რაოდენობის შესახებ. ასევე, დაგვეხმარება ნარკობაზრის ზომის შეფასებაში როგორც ეროვნულ, ისე ევროპის დონეზე, ზოგადად კი გამოყენებული იქნება პოლიტიკის განვითარებისთვის. 

მიუხედავად იმისა, რომ ვებ-გამოკითხვა წარმომადგენლობითი არ არის, მონაცემების შეგროვების სხვა ტრადიციულ მეთოდებთან ერთად გამოყენებით აქვს პოტენციალი ევროპაში არსებული მოხმარების და ნარკობაზრის შესახებ უფრო დეტალური, რეალისტური და დროული სურათი შექმნას. ნარკოტიკის კვლევის შედეგებზე დაყრდნობით ნარკოტიკებისა და წამალდამოკიდებულების მონიტორინგის ევროპული ცენტრი პასუხობს ნარკოტიკთან დაკავშირებულ მუდმივად ცვალებად პრობლემებს.

<div class="image-list">

![](/media/uploads/ewsd_fb_cover_white.png)

</div>

\#EuropeanDrugSurvey 

იხილეთ 

[ვიდეო ნარკოტიკებზე ევროპული ვებ გამოკითხვის მეთოდოლოგიის შესახებ](https://www.youtube.com/watch?v=We1v57vrwWI)

[გამოკითხვის ლინკი](https://drugusersurvey.limequery.com/148362?lang=ka&fbclid=IwAR1evDpxAiv5rvY_mCxEDU3dSbHvcvORo4_WbA06iHY6Wib8awLhE5HQnfY)

[ვიდეო ევროპული ვებ გამოკითხვის შესახებ](https://www.youtube.com/watch?v=-E5yjItVpTk)
