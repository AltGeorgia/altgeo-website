---
templateKey: team_member
language: ka
fullName: ირმა კირთაძე
role: მკვლევარი
image: /media/uploads/irma.jpg
bio: >-
  ექიმი, საზოგადოებრივი ჯანდაცვის დოქტორი – 2006 წელს დაამთავრა თბილისის
  სახელმწიფო სამედიცინო აკადემია და მიიღო ფსიქიატრის კვალიფიკაცია. 2005-2008
  წლებში ერაზმუსის (Erasmus MC, როტერდამი) და ამსტერდამის უნივერსიტეტებში
  სწავლობდა საზოგადოებრივი ჯანდაცვის, წამალდამოკიდებულების რაოდენობრივ და
  თვისებრივ კვლევებს. მიღებული აქვს ევროპული (Global Addiction) და ამერიკული
  (CPDD) სამეცნიერო საზოგადოების პრიზი, საუკეთესო, საერთაშორისო, სამეცნიერო
  აბსტრაქტისთვის/პოსტერისთვის. 2014 წელს მიიღო გამორჩეული საერთაშორისო
  სამეცნიერო თანამშრომლობის პროგრამის (DISCA) ჯილდო, რომლის ფარგლებშიც გაიარა
  კვლევითი სტაჟირება ჩრდილოეთ კაროლინას უნივერსიტეტის წამალდამოკიდებულების
  სამკურნალო პროგრამის – „ჰორიზონტის“ ბაზაზე. ასევე არის სხვადასხვა დროს
  ახალგაზრდა ფსიქიატრის და ახალგაზრდა მეცნიერის ჯილდოს მიმღები ფსიქიატრთა
  მსოფლიო ასოციაციისგან (WPA), ჯანმოს (WHO) და დამოკიდებულების მედიცინის
  საერთაშორისო საზოგადოებისგან (ISAM). 2018 წელს დაამთავრა ილიას სახელმწიფო
  უნივერსიტეტის დოქტორანტურა და მიიღო საზოგადოებრივი ჯანდაცვის დოქტორის ხარისხი.
  აქვს ნივთიერებებზე დამოკიდებულების დარგში კლინიკური (რანდომიზაცია კონტროლით),
  ეპიდემიოლოგიური და ქცევითი კვლევების წარმოების მრავალწლიანი გამოცდილება. არის
  ოცზე მეტი პუბლიკაციის ავტორი და ან თანაავტორი. აქვს ნარკოტიკების ინექციური
  მომხმარებლებისთვის აივ/შიდსის, ჰეპატიტსებისა და სხვა სისხლით გადამდები
  დაავადებების პრევენციული პროგრამების – დაგეგმარების, იმპლემენტაციისა და
  შეფასების გამოცდილება. 2010 წლიდან აქტიურად არის ჩართული ზიანის შემცირებისა და
  მედიკამენტით მხარდაჭერილი მკურნალობის ეკონომიკურ (ღირებულება,
  ხარჯ-სარგებლიანობა, დანახარჯები) კვლევებში. აგრეთვე აქტიურ მონაწილეობას იღებს 
  საერთაშორისო კონსულტაციებში, რომელთა მიზანიც არის აივ-ინფექციის
  პრევენცია-მკურნალობა-მოვლის პროგრამების ეფექტიანობის შესწავლა ევროპისა და
  ცენტრალური აზიის მასშტაბით.


  სამეცნიერო ინტერესის სფეროები / კვლევითი ინტერესები

  სამეცნიერო ინტერესის სფეროა წამალდამოკიდებულების პრევენცია, მკურნალობისა და
  მოვლის ინტერვენციათა ეფექტიანობის შესწავლა გენდერულ ჭრილში. ასევე ახალი
  ფსიქოაქტიური ნივთიერებების მოხმარების და მასთან დაკავშირებული ჯანმრთელობის
  რისკების და პოტენციური ზიანის შემცირების ინტერვენციების შემუშავების შესწავლა.
---

