---
templateKey: drug_info_item
language: ka
title: ალკოჰოლი
image: /media/uploads/wine.png
---
_**რა არის ალკოჰოლი?**_

ადამიანები, როგორც წესი, მოიხმარენ ალკოჰოლს, სოციალიზაციის, განტვირთვის მიზნით ან ამა თუ იმ მოვლენის აღსანიშნავად. ალკოჰოლი ხშირად ძლიერ გავლენას ახდენს ადამიანზე და მთელი ისტორიის მანძილზე ადამიანები ცდილობდნენ გაეგოთ და ემართათ ალკოჰოლის ძალა. ალკოჰოლის ეფექტები განსხვავდება მომხმარებლიდან მომხმარებლამდე, რამდენადაც დამოკიდებულია სხვადასხვა ფაქტორზე, როგორებიცაა:

•	რა რაოდენობით მოიხმართ;

•	რამდენად ხშირად მოიხმართ;

•	რა ასაკის ბრძანდებით;

•	თქვენი ჯანმრთელობის მდგომარეობა;

•	თქვენი ოჯახის ისტორია.

მაშინ, როცა ალკოჰოლის მოხმარება თავისთავად, შესაძლოა, პრობლემური არ იყოს - მისი დიდი ოდენობით მიღებამ, შესაძლოა, გამოიწვიოს შედეგების მთელი რიგი და გაზარდოს სხვადასხვა პრობლემის განვითარების რისკი. 

**სტანდარტული დალევა:** ბევრ ადამიანს აკვირვებს იმის გაგება, თუ რა ითვლება, როგორც „დალევა“. სითხის რაოდენობა თქვენს ჭიქაში, ქილაში ან ბოთლში ზოგჯერ არც ემთხვევა თქვენს სასმელში არსებული ალკოჰოლის ოდენობას. განსხვავებული სახეობის ლუდი, ღვინო ან ლიქიორი შესაძლოა სრულიად განსხვავებული ოდენობის ალკოჰოლის შემცველი იყოს. მაგალითად, ბევრ მსუბუქ ლუდს უმეტესად იმავე ოდენობით აქვს ალკოჰოლის შემცველობა, რამდენიც სტანდარტულ ლუდს. 

•	სტანდარტული ლუდი: 5% ალკოჰოლის შემცველობა

•	ზოგიერთი მსუბუქი ლუდი: 4.2% ალკოჰოლის შემცველობა

ამიტომ არის მნიშვნელოვანი, ვიცოდეთ, რა ოდენობის ალკოჰოლს შეიცავს ჩვენი სასმელი. ჯანდაცვის მსოფლიო ორგანიზაციის (ჯანმო) მიერ „სტანდარტული დალევის“ ნორმად განსაზღვრულია სასმელში 10 გრ. სპირტის შემცველობა. ჯანმო-ს მიერ შემოთავაზებულია დაბალი რისკის, ზომიერი და მძიმე მოხმარების ეპიზოდების ამგვარი  განმარტებები:

**დაბალი რისკის დალევა:**  ქალებისათვის რეკომენდებულია საშუალოდ დღეში 20 გრ. სპირტის შემცველობის სასმელის მიღება; მამაკაცებისათვის რეკომენდებულია საშუალოდ 30 სპირტის შემცველობის სასმელის მიღება. 

**ალკოჰოლის ზომიერი მოხმარება:** 33 გრ. სპირტის შემცველობის სასმელის მიღება დღეში. 

**მძიმე დალევის ეპიზოდი:** 60 გრ. ან მეტი რაოდენობის სპირტის შემცველობის მიღება სულ მცირე ერთ შემთხვევაში მაინც ბოლო 30 დღის მანძილზე.  

**ეფექტები**

ალკოჰოლი უერთდება სისხლის მიმოქცევას პირველივე ყლუპის მიღების შემდეგ. ალკოჰოლის დაუყონებლივი ეფექტები ათი წუთის განმავლობაში იჩენს თავს. რაც უფრო მაღალია ალკოჰოლის კონცენტრაცია თქვენს სისხლში, მით უფრო მეტ ცვლილებას იწვევს ალკოჰოლის ეფექტი თქვენში. **აღნიშნული ეფექტები შეიძლება იყოს:**

•	შემცირებული თავშეკავების უნარი 

•	გაუგებარი საუბარი

•	მოტორული დარღვევები

•	მეხსიერების პრობლემები

•	კონცენტრაციის პრობლემები

•	კომა

•	სუნთქვის პრობლემები

•	სიკვდილი

•	საავტომობილო ავარიები და სხვა ინცინდენტები

•	სარისკო ქცევები

•	ძალადობრივი ქცევა

•	სუიციდი და ჰომიციდი

დამატებითი ინფორმაციისათვის იხ. ცხრილი 1. 

ცხრილი 1: ალკოჰოლის ეფექტების ხანგრძლივობა

**ალკოჰოლი**

ორალურად მოხმარების შემთხვევაში

მოქმედების ხანგრძლივობა	1.5 - 3 სთ

თრობის მდგომარეობის დაწყება	15 - 30 წთ

ეფექტის დადგომა	15 - 20 წთ

სტაბილური მდგომარეობა	30 - 90 წთ

ეფექტის შესუსტება/თრობიდან გამოსვლა (დაღმასვლა)	45-60  წთ

თრობიდან გამოსვლის შემდგომი ეფექტები	1 - 2 სთ

ნაბახუსევობის პერიოდი	1-36 სთ

**რისკები**

ადამიანები, რომლებიც დიდი ოდენობით სვამენ დროის ხანგრძლივი პერიოდის განმავლობაში, შესაძლოა განიცდიდნენ ალკოჰოლის ხანგრძლივ ეფექტებს, რაც შეიძლება იყოს:

•	ალკოჰოლის მოხმარებით გამოწვეული აშლილობები

•	ჯანმრთელობის პრობლემები

•	გარკვეული ტიპის სიმსივნის გაზრდილი რისკი 

დიდი ოდენობის დალევა ზრდის დაზიანების ან ლეტალური შედეგის დადგომის შანსებს. ალკოჰოლი არის მიზეზი, მაგალითად, ფატალური დამწვრობების, დახრჩობისა და მკვლელობების 60%-ის; მწვავე ტრავმული დაზიანებებისა და სექსუალური ძალადობების შემთვევათა 50%-ის. ფატალური სატრანსპორტო ავარიის, სუიციდისა და ფატალური დაცემების შემთხვევათა 40%-ის.

**ჯანმრთელობის პრობლემები:** დალევამ შესაძლოა გამოიწვიოს მთელი რიგი ჯანმრთელობის პრობლემები. კვლევებმა დაადასტურა, რომ ადამიანები, რომლებიც გადაჭარბებულად სვამენ, დგანან ღვიძლის პრობლემების, გულის დაავადებების, დეპრესიის, ინსულტის და კუჭიდან სისხლდენის განვითარების მაღალი რისკის ქვეშ. ასევე, პირის ღრუს, საყლაპავის, ხორხის, ხახის, ღვიძლის, მსხვილი ნაწლავისა და სწორი ნაწლავის კიბოს განვითარების მაღალი რისკის ქვეშ. მათ, ასევე, შესაძლოა, შეექმნათ პრობლემები დიაბეტის, მაღალი არტერიული წნევის, ტკივილისა და ძილის დარღვევების მგომარეობების მართვაში. ასევე, მათ შესაძლოა გაეზარდოთ დაუცველი სქესობრივი კავშირებიდან სქესობრივი გზით გადამდები ინფექციებით ინფიცირების შანსები.

**დაბადების ნაკლოვანებები:** ორსულობის დროს დალევამ შესაძლოა გამოიწვიოს თავის ტვინის დაზიანებები და სხვა სერიოზული პრობლემები ჩვილებში. ვინაიდან ჯერ კიდევ არ არის ცნობილი ალკოჰოლის რაიმე ოდენობა არის თუ არა უსაფრთხო ბავშვის განვითარებისთვის. ქალები, რომლებიც არიან ორსულად ან შესაძლოა დაორსულდნენ, უმჯობესია, საერთოდ არ სვამდნენ.

**ალკოჰოლის მოხმარებით გამოწვეული აშლილობა:** ალკოჰოლის მოხმარებისგან გამოწვეული აშლილობა არის სამედიცინო მდგომარეობა, რომლის დიაგნოსტირებას მაშინ ახდენენ ექიმები, როდესაც პაციენტის დალევა იწვევს დისტრესს ან ზიანს. აშშ-ში დაახლოებით 17 მლნ ადამიანს აქვს ალკოჰოლის მოხმარებით გამოწვეული აშლილობის დიაგნოზი. 

**რისკების შემცირება**

არსებობს სტრატეგიები, რომლებიც დაგეხმარებათ თავიდან აიცილოთ ალკოჰოლისგან გამოწვეული ზიანი: 

•	დაბალი-რისკის დალევის საზღვრებში დარჩენა

•	როდესაც სვამთ, უსაფრთხოდ დარჩენა

კონკრეტულმა ადამიანებმა უმჯობესია თავი აარიდონ ალკოჰოლის მოხმარებას თუკი:

•	გეგმავენ სატრანსპორტო საშუალების მართვას ან სამანქანო დანადგარის ოპერირებას;

•	ღებულობენ მედიკამენტებს, რომლებიც ალკოჰოლთან ურთიერთქმედებს;

•	აქვთ სამედიცინო მდგომარეობა, რომელიც შესაძლოა გაამწვავოს ალკოჰოლმა;

•	არიან ორსულად ან ცდილობენ დაორსულდნენ.

**სტრატეგიები ალკოჰოლთან დაკავშირებული პრობლემის მქონე ადამიანებისათვის**

მცირე ცვლილებებმა შესაძლოა მნიშვნელოვნად შეამციროს ალკოჰოლთან დაკავშირებული პრობლემების განვითარების რისკები. თუ ერთმა მიდგომამ არ იმუშავა, სცადეთ მორიგი. თუ ვერ მიაღწიეთ პროგრესს შემცირების მიმართულებით 2-3 თვის შემდეგ, მიმართეთ დალევისთვის სრულად თავის დანებებას, პროფესიონალთა დახმარებას ან ორივეს. ქვემოთ მოცემულია რამდენიმე სტრატეგია, რომელიც შეგიძლიათ სცადოთ: 

**თვალყურის დევნება:** მიადევნეთ თავლყური იმას, თუ რამდენს სვამთ. ჩაინიშნეთ კალენდარში ან მობილურში - აღნიშნეთ ყოველი დალევის ეპიზოდი მანამ, სანამ დაიწყებთ დალევას, ეს დაგეხმარებათ შეამციროთ იგი საჭიროების შემთხვევაში. 

**დათვალეთ და გაზომეთ:** იცოდეთ სტანდარტული დალევის ზომები ისე რომ შეგეძლოთ თქვენი დალევის დათვლა მართებულად. გაზომეთ დალევა სახლში. სახლს გარეთ გაგიძნელდებათ ამის კეთება - განსაკუთრებით არეულ სასმელებთან და ამავდროულად შეიძლება მეტ ალკოჰოლს იღებდეთ, ვიდრე ფიქრობთ. ღვინოსთან დაკავშირებით თქვენ შესაძლოა დაგჭირდეთ, მასპინძელს ან მომსახურე პირს სთხოვოთ, არ შეავსოს ბოლომდე სანახევროდ სავსე ჭიქები.

**დაისახეთ მიზნები:** გადაწყვიტეთ კვირაში რამდენი დღე გინდათ რომ სვამდეთ და რამდენი დალევა გექნებათ ამ დღეებში. კარგი აზრია, რომ რამდენიმე დღე გქონდეთ ისეთი, როდესაც არ დალევთ. ადამიანები, რომლებიც ყოველთვის დაბალი რისკის საზღვრებში რჩებიან, როდესაც სვამენ, ალკოჰოლთან დაკავშირებული პრობლემების ყველაზე დაბალი მაჩვენებელი აქვთ. 

**ტემპი და სივრცე:** როდესაც სვამთ, აკონტროლეთ თავი (ნუ იჩქარებთ). ნელა წრუპეთ. ერთ სტანდარტულ დალევაზე მეტი ნუ გექნებათ ყოველ საათში. მიიღეთ „დალევის ჩასაფენები“ - დააყოლეთ უალკოჰოლო სასმელი, წყალი, გაზიანი სასმელები ან წვენი.

**მიიღეთ საკვები:** ნუ დალევთ ცარიელ კუჭზე. მიიღეთ რაიმე საკვები, რომ ალკოჰოლი თქვენს სისტემაში უფრო ნელა იქნას შეწოვილი.

**მოძებნეთ ალტერნატივები:** თუ დალევას დაკავებული აქვს თქვენი დიდი დრო, შეავსეთ თავისუფალი დრო ახალი, ჯანსაღი აქტივობების ათვისებით, ჰობითა და ურთიერთობებით, ან ძველის გახსენებით. თუ თვლით, რომ მოიხმარდით ალკოჰოლს იმისათვის, რომ უფრო კომფორტულად გეგრძნოთ თავი სოციალურ სიტუაციებში, გემართათ განწყობა ან გამკლავებოდით პრობლემებს, ამჯერად მოძებნეთ სხვა, ჯანსაღი გზები თქვენი ცხოვრების ამ ნაწილების მოსაწესრიგებლად.

**თავიდან აირიდეთ ტრიგერები:** რა ტრიგერები გიბიძგებთ დალევისკენ? თუ კონკრეტული ადამიანები ან ადგილები გიბიძგებთ დალევისკენ, მაშინაც კი, როდესაც არ გინდათ დალიოთ, ეცადეთ თავი აარიდოთ მათ. თუ კონკერტული აქტივობები, დროის მონაკვეთი დღეში ან ემოციები არის ტრიგერები, დაგეგმეთ რაიმე სხვა რასაც გააკეთებთ დალევის ნაცვლად. თუ პრობლემა არის სახლში დალევა, შეინახეთ ცოტა ან საერთოდ არ შეინახოთ ალკოჰოლი სახლში.

იცოდეთ თქვენი „არა“: მოსალოდნელია, რომ შემოგთავზებენ დალევას მაშინაც, როდესაც არ გინდათ ეს. ამიტომ მზად გქონდეთ ზრდილობიანი, დამაჯერებელი: „არა, მადლობა!“. რაც უფრო სწრაფად ეტყვით არას ამ შემოთავაზებაზე, უფრო ნაკლებად მოსალოდნელია რომ დანებდეთ. თუ იყოყმანებთ, ეს მოგცემთ საშუალებას, მოძებნოთ საბაბი დალევისთვის. 

**მიიღეთ უსაფრთხოების ზომები:** გყავდეთ განსაზღვრული მძღოლი ან ისარგებლეთ ტაქსით. სქესობრივი კავშირისთვის გამოიყენეთ დამცავი საშუალება. ნუ გამოიყენებთ მანქანებს, ნუ ივლით ფეხით საშიშ მიდამოებში, ნუ იცურავებთ ან მართავთ ნავს დალევის პროცესში ან შემდეგ. ნუ დალევთ, თუ ხარ ორსულად ან გეგმავთ ორსულობას. 

ერთ-ერთი პოტენციური გამოწვევა, როდესაც ადამიანები წყვეტენ დალევას, არის ალკოჰოლის გარეშე ცხოვრების დაწყება.  ამიტომაც შესაძლოა მნიშვნელოვანი იყოს:

•	ოჯახისა და მეგობრების განათლება;

•	ახალი ინტერესებისა და სოციალური ჯგუფების განვითარება;

•	სასარგებლო გზების პოვნა იმისათვის, რომ დრო ალკოჰოლის გარეშე გაატაროთ

•	სხვებს სთხოვოთ დახმარება.

როდესაც სხვებს სთხოვთ დახმარებას (მეგობრებს, მნიშვნელოვან სხვებს), იყავით კონკრეტული. ეს შეიძლება მოიცავდეს:

•	ნუ შემოგთავაზებენ ალკოჰოლს

•	თქვენს გარემოცვაში ნუ მოიხმარენ ალკოჰოლს

•	მხარდაჭერის გამომხატველი სიტყვებით საუბარი და უარის თქმა კრიტიკაზე

•	ნუ გთხოვენ ახალი მოთხოვნების შესრულებას ზუსტად ახლა

ანონიმური ალკოჰოლიკების ჯგუფში სიარული

****
